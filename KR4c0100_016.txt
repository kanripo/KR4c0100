# -*- mode: mandoku-view; -*-
#+TITLE: 桂苑筆耕集
#+DATE: 2015-09-11 08:38:32.653670
#+PROPERTY: ID KR4c0100
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0315-016桂苑筆耕集-卷第十六.
<pb:KR4c0100_SBCK_016-1a>¶
桂𫟍茟耕集卷之十六　𥙊文書䟽記十首¶
　　都統廵官侍䘖史内供奉崔致逺撰¶
　𥙊文四首¶
　　𥙊五方文　築羊馬城𥙊土地文¶
　　𥙊椘州陣亡将士文　寒食𥙊陣云将士文¶
　書二首¶
　　移浙西陳司徒廟書　手札一首¶
　記二首¶
　　西州羅城圖記　補安南録異圖記¶
　䟽一首¶
<pb:KR4c0100_SBCK_016-1b>¶
　求化修大雲寺䟽　求化修諸道觀䟽¶
　　𥙊五方文¶
年月日具䘖某謹以清酌庻羞量幣之奠敢昭告于¶
五方神之靈𫝊不云乎五行之官是謂五官封爲上¶
公祀爲貴神社稷五祀是尊是奉木正曰勾芒火正¶
曰祝融金正曰蓐收水正曰玄㝠土正曰后土是以¶
禮云共公氏之覇九州也其子曰后土&KR0014;平九州故¶
祀以為社然則神主順天靈功莫測諸侯列土祀典¶
宜行惟夫人寔統隂祗廣含坤徳身為萬物之母首¶
冠五方之君職奉軒皇功標　社殷湯罷改遷之議¶
<pb:KR4c0100_SBCK_016-2a>¶
漢武陳祠𥙊之誠是知神鑑則無偏無頗物情則以享¶
以祀昔平九土旣&KR0014;䟽决江河今處五方豈不庇安¶
淮海靈其調和扵金木水火驅役扵風雨雪霜使春¶
夏秋冬永息灾殃之氣東西南北静除氛祲之源牢¶
幣具陳庻羞甚㓗致敬不&KR0603;扵中霤施恩𦍒滿扵大¶
藩唯候豐穰兾神報塞尚饗¶
　　築羊馬城𥙊土地文¶
年月日具䘖某以兵戎未息禦僃是勤乃命修築羊¶
馬城遂遣某官某乙告于土地之神曰夫城郭之設¶
邑居𫠦慿陋之則狡者&KR0137;　羙之則寡&KR0014;固守况今¶
<pb:KR4c0100_SBCK_016-2b>¶
豺聲竸𤼵虺毒遍吹易動難安何䖏&KR0014;爲樂境暫勞¶
永泰此時須建良功遂乃揣髙卑議逺近使令百堵¶
皆作終可三旬而成徴名扵伏櫪觸楹接𫝑扵長雲¶
㫁岸不假龜行之跡豈須龍見之期衆既呌心事無¶
費力神其徳惟博載道實流謙勿辭板築之喧勉致¶
金湯之固使雲鍬雷杵逺振歡聲烏堞隼墉髙標壮¶
觀北吞淮月南吸江烟平欺鐡甕之名逈壓金甌之¶
記有僃無患神其聴之¶
　𥙊椘州陣亡将士¶
爾䓁尺籍&KR0025;軍才心報&KR0038;羔裘武&KR0918;既以力稱馬革¶
<pb:KR4c0100_SBCK_016-3a>¶
雄圖早将身許爰有徐孽來侵椘封㫪喉之壮氣未¶
申失手之寃聲遽起始見荷戈就列翻爲復矢成行¶
然而功其可稱死且不朽有狼瞫之君子無羊斟之¶
小人昔時之重義&KR0127;生不求苟活今日之名存身䘮¶
豈貯遺悲魂其有知各歆薄酹¶
　寒食𥙊陣亡将士¶
嗚呼生也有涯古今𫠦歎名之不朽忠義為先爾等¶
彍弩勞身蒙輪逞力&KR0108;氣扵㷱羆之列忘形扵鵝鸛¶
之前&KR0014;衍勇扵干戈固免慙扵牀第今也野草緑色¶
林鸎好音杳杳逝川空流恨而無極纍纍荒塜誰驗¶
<pb:KR4c0100_SBCK_016-3b>¶
魏之有知我𫠦念&KR0006;舊功勞我𫠦傷&KR0006;好時莭俾陳¶
薄酹用慰𡨕逰共謀抗敵扵杜回無效懐歸扵温序¶
&KR0014;成壮志是謂隂功¶
　　移浙西陳司徒廟書¶
滔滔逝水幽顯雖殊凛凛雄風古今何譲苟&KR0137;同心¶
立事必&KR0014;異代論交司徒壮莭竒功僃載外孫之碣¶
靈恩顯驗髙𫝊太伯之郷譚揚而不假再三徴引而¶
難窮萬一今則兾動玄鍳直書素誠既當可舉而行¶
固在不言而信且此誓除&KR0038;難齊命舟師将泛西江¶
即離北岸練鋪一水指疆界以雖分黛列千山望威¶
<pb:KR4c0100_SBCK_016-4a>¶
靈而如在今扵弊境已立嚴祠敬迓來儀廼酬前&KR0133;¶
幸移玉趾無戀石頭桂檝蘭檣早决遷居之計鸞絲¶
鳳管佇申迎奉之儀况乃近境無虞芳筵不絶但得¶
禍淫福善何妨捨舊&KR0025;新北渚烟花休起别𩀌之恨¶
東塘風月好追歌舞之歡必&KR0014;依統帥指揮永可振¶
司徒勲業特差&KR0825;介用啓至誠昔之青骨標竒已謂¶
隂陽不測今也赤眉稔惡豈宜征戰無功将申烈烈¶
之威實假𡨕𡨕之助𫠦兾八公山上遍設雄師五里¶
霧中&KR0014;呈異術則必隂子春之破賊呉大帝之封王¶
共立功名若合符契無誤㑹稽之軍僃有慙即墨之¶
<pb:KR4c0100_SBCK_016-4b>¶
神謀早詳禴祭之言永副里仁之義某白¶
　　手札¶
風烟雖邇雲霧難披景仰靈威遥申誠&KR0133;今已静搜¶
勝地髙創夀宫永可安居謹令咨迓便請挈家速至¶
&KR0825;當掃席相迎且鐡甕城低金𨹧地狹&KR0014;施百福無¶
滯一方此欲劒拂妖星旗迎聖日必期大捷永致中¶
興幸其來助隂兵共成玉事目極東流之雪浪心馳¶
北頋之煙峰神&KR0006;移来哀江南某白¶
　　西川羅城圖記¶
西川羅城四仞髙三㝷濶周三十三里乃今淮海太¶
<pb:KR4c0100_SBCK_016-5a>¶
尉燕公𫠦築也粤若梁州别壞蜀&KR0038;雄都内跨犍䍧¶
外聮蠻蜑左臨百濮右挾六戎咽喉之控引寔䌓唇¶
齒之輔依難保自昔鼈靈流異龜跡標竒藩籬始建¶
其一城扄鐍猶&KR0603;扵四郭莒子則旣忘重閉衛人則¶
唯慮徒居蠢彼狗封恣其狼戾毎至草乾&KR0526;道浪縮¶
瀘河則必推紒横侵撥羣驅隊編甿懾竄巷&KR0152;街號¶
戎兵以㧞斾爲中權府尹以閉闗爲上䇿稔成氛祲¶
積有&KR0010;時洎乾符初偶絶覊縻大興叛換白虎之狂¶
災漸盛黄龍之舊約難㝷兵力莫申帝心有&KR0009;以公¶
慶𫝊漝夢業練圯書交趾銘勲則永威八詔鄆城報¶
<pb:KR4c0100_SBCK_016-5b>¶
政則不待三年屬蠻寇加囂王師告老遂飛𢚩詔請¶
救倒懸由是自東徂西以晝&KR0071;夜走單車扵外境豈¶
煩龔逐獻書受戎輅扵中塗　掩𣈆侯稱伯(公鄆行/次咸陽)¶
(除投西/川莭制)䘖睿略倐逹成都于時驃信屯兵逼郊隊¶
而纔踰一舎黔&KR0058;失葉焚里閭而何啻萬家彼則舉¶
&KR0038;而濟師此則闐城而受弊外熾崑岡之熖噀酒無¶
&KR0014;内枯䟽勒之源指梅何益莫非枕𠋣墻壁誰堪擐¶
執甲兵公至止之日豁啓城扉若開籠檻威振而寧¶
勞利器邪膽皆摧化行而如嗅新香驚魂盡返蠻王¶
以據耳飽聆其異略鏤膚畏挂扵嚴誅恟然觀電懼¶
<pb:KR4c0100_SBCK_016-6a>¶
雷歘爾烏飛魚散公㝷令選銳暫使追逃乗其垂翅¶
之時展我燎毛之𫝑數俘莫記執馘居多爾後因閱¶
地圖得搜天險是猿狖養髙之窟爲&KR0600;狼伺𨻶之蹊¶
乃令一剏雄闗一摽巨防(修功峽関置平夷鎮/蠻賊要路固守無虞)危堞¶
則慿蠻助峻長溝則噵澗資深宛成善閉之機實扼¶
間行之徑丸泥可固㫁知無得而踰爟火罷驚坐見¶
不争而勝仍尋水道别建河營(大渡河側/置防河營)逺方猾夏¶
之徒難謀航葦均𤼵戍申之䘚免詠流薪疆陲永保¶
扵覆盂&KR0768;閈唯矝扵列𪔂卿雲&KR0022;彦閑吟搜&KR0269;鳳之¶
詞卓鄭郷豪静坐貯蹲䲭之利公以寢䖏戎閫夢想¶
<pb:KR4c0100_SBCK_016-6b>¶
扁舟将申逺慮扵無窮豈立空言爲不朽乃曰彼蠻¶
之習也外癡内&KR0219;朝四暯三雖荘叔此時功已成扵¶
長狄而季孫他日憂必在扵顓&KR0119;詎可虗&KR0197;錦城尚¶
無羅郭守民之制非我而誰啓抱而神欽至誠飛章¶
而帝&KR0098;丹請時有賔　進難将校獻疑皆云公孫&KR0274;¶
躍馬雄臨非無意也諸葛亮卧龍崛起亦有志焉但¶
以曩築子城猶資容土九年方就百代𫠦難(蜀/無/土昔張)¶
(儀築子城軰士扵學射山/日&KR0229;徃返九載後始成)况今将興廓落之基恐致¶
遷延之誚公曰術　先㝎事當速成必&KR0014;終簡天心¶
豈謂虗穿地脉扵是郡侯奔告邑尹樂&KR0025;乃使揣髙¶
<pb:KR4c0100_SBCK_016-7a>¶
卑議逺邇慮材用量事期採時&KR0049;扵魯書佚規模扵¶
周令引長江而&KR1479;長塹夏禹慙&KR0014;對髙巘而劃髙墉¶
秦皇失色矧乃命五丁而嘨侶運六甲以驅種天兵¶
則謲水扵寒泉地媪則變沙爲美土(蜀地穿未盈尺/泉澷漲起至是)¶
(土出沙中/城缺如舊)實謂百靈幽賛萬姓恱随&KR1257;聚雲鋒杵騰¶
雷響不見烈風凌雨又令簋飽觴酣登登而只竸歡¶
呼屹屹而便如湧出百堵皆作三旬而成然後郢匠¶
勞功素材變質&KR0278;人展妙赬壞凝華攅空而烽櫓髙¶
排架險而闉闍&KR0717;起横分八尺結雕甍而彩鳳聮飛¶
檻徹四隅擁繡堞而晴虹直挂&KR0449;一川之佳景籠萬¶
<pb:KR4c0100_SBCK_016-7b>¶
户之歡聲逺而望焉則巍巍峩峩若雲中之疊嶂錦¶
霞縠霧𨼆暎乎其上迫而察也則赫赫燡燡想海畔¶
之仙山金㙜銀闕焜燿乎其間始自庀徒終扵解役¶
不假朽緍扵官稅無資剖粒扵軍租(築板𫠦費錢一/百五十六貫米)¶
(一十九萬石皆由/智計不破上供)皆聚羡財儼成壮觀遂使蠻酋裭¶
魄賨旅歸心不敢言摩壘而旋無因致入郭之役爰¶
徴繪事仰貢九重旋降綸言過褒一字宣睿㫖扵翰¶
林才子綴妍辭扵黄絹外孫(築城碑今/庸王/相公承㫖撰詞)公雖¶
迎金鳯䘖書未議石龜戴版盖乃謙冲自牧恥其功¶
伐驟稱及蒼鳥髙飛翠華逺狩儼仙逰扵玉壘安聖¶
<pb:KR4c0100_SBCK_016-8a>¶
慮扵金墉故得親覧宏䂓益欽忠莭特傳瑶檢徴進¶
碑詞遂命雕鐫永揚威烈實萬古未聆之事乃四方¶
無比之榮羙矣㢤龍以雲興魚因水樂誰不仰公智¶
周物表事照機先凡施權謀若合符契則昔全蜀未¶
城也天留盛績日待英才𫠦謂有非常之人然後有¶
非常之事有非常之事然後有非常之功是以非常¶
老固非常人之𫠦覬也致逺雖丘堂覩奥師冕何知¶
而秦&KR0038;歛賢由余不棄謹成實録敢記殊庸𫠦兾四¶
海柕航閱雄圖而稽䫙九州旄鉞望法駕而安心中¶
和三年龍集癸卯八月二十五日記¶
<pb:KR4c0100_SBCK_016-8b>¶
　　補安南録異圖記¶
交趾四封圖經詳矣然而管多生䝤境邇諸蕃略採¶
俚譚用摽方誌安南之爲府也廵屬一十二郡(峰驩/愛)¶
(陸長郡諒武㝎/武安蘇茂虞林)羇縻五十八州府城東至南&KR0538;四百¶
餘里有山横亘千里而遥遽穴深巖為䝤窟宅蠻蜑¶
之衆六種星居鄰諸蕃二十一區管生䝤二十一軰¶
水之西南則通闍婆大食之&KR0038;陸之西北則接女國¶
烏蠻之路曽無亭堠莫審塗程跂&KR0130;者計日指期沉¶
浮者占風㝎信二十一&KR0038;雞犬𫝊聲服食𫠦宜大較¶
相𩔖管内生䝤多&KR0197;山蹄&KR0137;&KR0013;髪鏤身&KR0137;穿胸鑿齒¶
<pb:KR4c0100_SBCK_016-9a>¶
詭音嘲&KR1116;姦態睢盱其中尤異者卧使頭飛飲扵鼻¶
受豹皮褁體龜殻蔽形擣木絮而為裘(䝤子多衣木/皮熟擣有如)¶
(纎/纊)編竹苫而作翅生飬則夫妻代患長成則父子争¶
雄縦時有𫝊譯可通亦俗無乗蚕之業唯織&KR0258;彩挾¶
布多披短襟交衫&KR0137;有不縫而衣不粒而食死䘮無¶
服嫁娵不媒戰有排刀病無藥餌固恃險阻各稱酋¶
豪逺自漢朝迄于隋季荐興邉患頗役遐征馬将軍¶
標柱歸時寸分地界史摠管倒碑過後略静海隅洎¶
咸通初驃信挻灾元戎䘮律䲭嘯扵跕鳶之地豕豗¶
扵束馬之塗摧兇欲快扵摏喉拯溺唯思扵援手先¶
<pb:KR4c0100_SBCK_016-9b>¶
帝以今淮海太尉燕公宣威大漠政洽上都(時公防/禦秦城)¶
(剗平醜虜才歸/輦下出鎮安南)乃請出鎮龍編立身豹略剗彫題而¶
卯碎活黔首以肌豐復壁壘扵一麾㧞封疆扵萬里¶
有蠧皆削無寃不伸(朱道古稔姦扵外杜存凌恣虐/扵内皆爲安南巨患公乃誅滅)¶
(無遺故禇令公遂良竄殁日/南子孫雕零公時表洗雪)然後使電母雷公鑿外¶
&KR1022;朝天之路山靈水若偃大洋沃日之波(安南&KR0052;岝/口天威神)¶
(功𫠦開播/在逺邇)遂得絶蠻課之北窺紆漢軍之南戍乃鳳¶
𫝊徴　鷁泛歸程至扵洞䝤海蠻莫不醉㤙飽義逺¶
投聖闕請建生祠則知善政𫠦行殊方可誘既見馬¶
如羊而不敢縦令蟻若象而何虞之以驗四夷之時¶
<pb:KR4c0100_SBCK_016-10a>¶
&KR0137;不賔九牧之任不得𫠦也有柔逺軍&KR0025;事呉降甞¶
集是圖名曰録異叙云乆觀遐蕃目擊殊形手題本¶
事然則信以𫝊信斯焉取斯　閱前詞退而嘆曰愚¶
之𫠦以爲異者其諸異乎人之𫠦異曰六合之内何¶
物則棄至如䑕肉萬斤蝦&KR0161;一丈既知南北𫠦産永¶
釋古今之疑則彼獸性羣分鳥聲𩔖聚誠不&KR0085;異也¶
頃太尉燕公受三頋㤙用六竒計使獷悍歸服邉陲¶
晏然今聖上省方蒙王獻欵不敢㺯吠尭之口永&KR0014;¶
除猾夏之心皆由燕公收交州鎮蜀郡威振扵犇魑¶
走魅功成扵金壘湯池𫠦謂藴先見之&KR0014;察未来之¶
<pb:KR4c0100_SBCK_016-10b>¶
事呼吸而隂陽不測指蹤而神鬼交馳實為天工人¶
其代之斯實可為異矣聊&KR0024;𫠦闕敢貽将来時翠華¶
幸蜀之三載也¶
　　求化修大雲寺䟽¶
大雲寺募縁求化重修建瓦木功價䓁詳夫教列為¶
三佛居其一其如妙㫖則暗裨玄化㣲言則廣諭凡¶
流開張勸善之門解摘執迷之網然則欲使衆心歸¶
敬須令像設荘嚴有感必通無求不應墾情田而種¶
福㳺法海而洶殃不可思議扵是乎在當州城西大¶
雲寺雖臨椘甸實壓蜀岡舊創仁祠髙標兊位雨洗烟¶
<pb:KR4c0100_SBCK_016-11a>¶
䆫之色萬朶前山風&KR0251;月砌之聲千株古木在一郡¶
乃徧為勝境扵四時則最稱芳辰至如春水緑波雜¶
花生𣗳都人士女以遨以遊不勞聴法之縁自得消¶
憂之𫠦則與城東禪智寺䨥肩對&KR0717;両耳齊張夾煬¶
帝之遺宫擁淮王之仙宅壮茲樂土𠋣彼福田前年¶
偶值飛蝗未&KR0014;避境旋憂聚蟻&KR0137;欲毀堤故護軍特¶
進以将隔妖氛忽興猛熖遂使瑠璃之界翻成煨燼¶
之餘雖菩薩焚身固爲常事而苾篘住&KR0085;盡失安居¶
可惜祗園便同𨻶地今幸遇太尉将驅衆旅佇滅羣¶
兇既逃過去之&KR0152;&KR0137;&KR0024;未來之福欲安盛府許葺精¶
<pb:KR4c0100_SBCK_016-11b>¶
廬欲使爐續朝香鍾迎夜梵𣗳宿獼猴之友林栖鸚¶
鵡之王盖尋貞觀之中曽𫝊帝語豈效太清之末酷¶
信伽譚𫠦&KR0133;廣運&KR0268;航徐搥法皷深資功徳静剗妖¶
魔百官榮&KR0025;扵鸞旌萬乗遄歸扵象闕次&KR0133;太尉廓¶
清寰宇髙坐廟堂演伽葉之眞宗龍堪比徳舉儒童¶
之善敎麟不失時克興上古之風永致大同之化凡¶
扵戴髮含齒鱗潜羽翔皆荷慈悲盡&KR0014;解脫但以一¶
毛可㧞先求信義之心百&KR0085;不僵須頼扶持之力既¶
難獨辦固託衆縁無吝羡財合資洪福富者不仁之¶
&KR0003;自古𫠦譏積而&KR0014;散之䂓于今可誡謹䟽¶
<pb:KR4c0100_SBCK_016-12a>¶
　求化修諸道觀䟽¶
𬗋極宫重修城下諸宫觀求化尾木䓁價伏以苦縣¶
誕靈神州演法眞性乃聖朝之祖強名為至道之宗¶
玉葉金柯耀芳隂扵萬代瑶函瓊笈𫝊妙㫖扵四方¶
遂得齋醮有歸科儀無墜神宫靈宇宛寫諸天秘殿¶
精壇嚴修勝地當州東呉麗俗南衮雄藩鮑叅軍則¶
賦衒精妍&KR0045;執㦸則箴誇夭矯而乃至道少勤行者¶
玄門無善閉之味澹口中動成大笑義深目外誰信¶
上昇福庭則草没塵侵仙室則雨傾風壊况值梟聲¶
竸噪虺毒強吹到䖏星飛但見羽書之𢚩經年霧集¶
<pb:KR4c0100_SBCK_016-12b>¶
唯聆甲&KR0016;之勞俗既喧驚敎増寂黔未有葺修之暇¶
非無捨施之縁今幸遇太尉徳&KR0071;猶龍道深有象黄¶
石公之妙訣雅稱帝師赤松子之勝逰佇迎仙友是¶
故出則以六竒制敵入則以九轉服勤静除閫外之¶
烟塵閑對壷中之日月三元遵敬一氣精修果見眞¶
位髙遷殊祥荐降彩雲片片飛来椘岫之風玄鶴䨥¶
䨥唳向隋宫之月又乃前年則江冦南逼去&KR0010;則淮¶
戎北侵蟻皆恃扵成羣虵欲矝扵結陣伏賴太尉雄¶
威坐振衆孽奔亡四鄰戴信扵桓公八郡感恩扵邵¶
父覩耕農之蔽野聴歌吹之沸天古人有言爲可為¶
<pb:KR4c0100_SBCK_016-13a>¶
扵可為之時則可其城下宫觀今欲旋集良工増修¶
舊址擬金室銀堂之制䖏䖏騰光俾星冠月帔之徒¶
人人㓗跡㣲功若就良&KR0133;克伸龍圖早耀扵中興虎¶
旅永摧其大盗次&KR0133;太尉運籌佐漢逈掩張良拊棹¶
遊湖静追范蠡石留馬跡臺挂鳳音蓬島花開春醉¶
而閑乗白鹿芝田雨過曉耕而長任青牛罷吟小桂¶
之句獨邁大椿之夀然後仰&KR0025;翔翼俯至潛鱗凡曰¶
含虗悉&KR0014;蒙福但以𫠦修宫觀荒摧既乆經費甚多¶
無因獨辦資種唯仰衆成功徳迦譚之難捨&KR0014;捨猶¶
見樂輸道教之自然而然幸無輕諾謹䟽¶
<pb:KR4c0100_SBCK_016-13b>¶
　桂𫟍茟耕集卷之十六¶
