# -*- mode: mandoku-view; -*-
#+TITLE: 桂苑筆耕集
#+DATE: 2015-09-11 08:38:32.216696
#+PROPERTY: ID KR4c0100
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0315-008桂苑筆耕集-卷第八.
<pb:KR4c0100_SBCK_008-1a>¶
桂𫟍茟耕集卷之八　别&KR0083;一十首¶
　泗州子常侍　西川陳相公¶
　徐州時司空三首　諸葛爽相公二首¶
　湖南閔尚書　幽州李大王四首¶
　滑州王令公　塩鐵李相公二首¶
　龍州裴尚書　西川柳常侍¶
　史舘蕭相公　三相公¶
翰林侯學士¶
　　泗州于濤常侍¶
常侍榮戴貂冠逺駈熊軾&KR0014;施善政遍恤疲氓暫牧¶
<pb:KR4c0100_SBCK_008-1b>¶
雄州巳安樂國斯乃鄭巨君之甘雨再&KR0243;淮邉卜子¶
夏之儒風重興泗上况屬彭門叛亂仍當汴路囏難¶
獨守危城終摧敵壘果成茂績實驗全才且群師恱¶
挾纊之心鄰孽縮吞舟之口仁者有勇信非虗譚某¶
昨奉詔書許令軍賞設爵而唯憑帝命舉賢而實契¶
私誠今則&KR0194;　銀璫威兼鐵柱敬申厚禮用報殊㓛¶
椘岸風聲䖏䖏而既𫝊&KR0781;㓂隋堤柳色年年而秪望¶
行春拜賀未期瞻思頗切某公牒同封送上云云¶
　　西川陳敬瑄相公¶
伏睹除書伏承相公以祝鳩之榮兼大貂之貴禮登¶
<pb:KR4c0100_SBCK_008-2a>¶
八命&KR0194;冠三台伏惟感慶兼極伏以掌&KR0022;教之司無¶
人則闕&KR0018;國璽之任有徳始居昔丁固休徴終叶生¶
松之夢戴慿奥學曾摽奪席之名然十八年而既居¶
後時五十重而何益於事&KR0154;若相公雄臨玉壘榮奉¶
金輿昔也㘴振風謡作一方之慈父今乃立迎天&KR0194;¶
爲萬乗之主人使西夷免怨於後予南詔永知於戀¶
聖是以秩歸鳯闕化冾龜城躡髙蹤於黄闥紫扉耀¶
偉質於朱衣皓帶豈獨一時之盛事實爲萬代之羙¶
譚某早沐眷知不任欣抃云云¶
　　徐州時溥司空三首¶
<pb:KR4c0100_SBCK_008-2b>¶
&KR0060;以誓於晉乗則重其執贄徃来諷以椘詞則愧彼¶
随波上下永言有義有禮唯在知和而和况乃仁境¶
接&KR0022;之彦&KR0006;善鄰存國之寳也始終相契今古何殊¶
去春特辱長牋兼貽厚幣使者乃和門上挍貺之以¶
華棧大宛引夏殷罪已之言鋪陳數幅舉邾魯息民¶
之義撫綏近封有以見真男子之用心古諸侯之行¶
事其於景仰豈可弭忘今遣専人聊馳微信匪足爲¶
報永以爲好伏惟照察¶
第二¶
司空利器𠋣天忠誠貫日授律而舉無遺䇿訓戎而¶
<pb:KR4c0100_SBCK_008-3a>¶
動有成㓛昨者窮㓂驚奔銳師薄伐審麟史追逃之¶
𫝑展豹篇决勝之機静剗群𠒋暗梟戎首范丹縣側¶
雷威騰肅殺之聲季氏山邉天罸示告成之慶乆留¶
盛績終屬雄才所謂有非常之人然後有非常之事¶
絳灌亦一時俊傑関張非累世勲庸鏤姓名於金𪔂¶
玉鍾餙儀形於雲䑓煙閣永言盡羙孰敢争先某幸¶
接徳鄰深遵義路毎增欣賀固異等倫云云¶
　　第三¶
特辱長牋俯傳大捷誘賊將而暗除梟師剗群𠒋而¶
遍戢&KR0600;聲夫何壯㢤誠可畏也且黄巢謂逃天得計¶
<pb:KR4c0100_SBCK_008-3b>¶
乃揆日偷生書罪則竹乏南山流𢙣則浪乾東海逞¶
暴於鋸牙鈎𤓰挻灾於金闕玉京煙氛所侵𡍼炭皆¶
匝諸道&KR0589;相逗撓别自侜張驅兵而未暇搴旗䘮律¶
而先聆返斾養姦既乆翫㓂何安若非司空以當春¶
滋雨露之恩則坐迎龍莭及初夏順雷霆之怒則立¶
展豹韜遂得&KR0138;發銳師果殱窮㓂刷國家之積憤弭¶
州縣之餘殃所謂三年不飛終當一戰而覇况可飲¶
頭而快意何須擢髪以論&KR0499;有以見報聖天子之恩¶
固湏待舉真將軍之令幸聮仁境先聴好音欣抃欽¶
矚翰墨何&KR0009;云云¶
<pb:KR4c0100_SBCK_008-4a>¶
　　諸葛爽相公二首¶
伏承親提師旅逺赴戰征䟦&KR0130;山川&KR0170;犯霜露不審¶
近日尊體何似𢚩景凋年寒威肅物令行麾下盡忘¶
皸瘃之傷望峻寰中將救瘡痍之患必有百靈薦祉¶
七萃成㓛逺&KR0045;郤元帥之髙名近&KR0071;郭汾陽之雄略¶
則銷氛䘲遍活烝&KR0058;有心之徒引領而望伏惟每加¶
保重早副禱祈逺誠所望云云¶
　第二¶
訪聆賊巢自逃商嶺乆偪許田蔡師相連狂鋒尚熾¶
當使以道途逺隔行止難知未施掎鹿之&KR0014;但養斬¶
<pb:KR4c0100_SBCK_008-4b>¶
蛟之勇伏承相公親麾八陣深運六韜將靜掃其群¶
𠒋已齊驅其銳旅既見三冬擐甲即致殊㓛方知五¶
月渡瀘誠爲易事諸道固當高枕聖君便可迴鑾而¶
未測鯨奔頃防獸搏凡居戎閫合審軍機輙遣専人¶
逺偵賊𫝑幸垂示及兾助討除伏惟照鍳謹狀¶
　　湖南閔頊尚書¶
親故前河西朱大夫到逺垂書示深荷眷私兼將尚¶
書弄馬圖及貴府祥瑞事跡相示閱覧忘倦欣仰有¶
餘且武藝所稱歷朝可數椘誇徹札魯衒蒙輪彎三¶
百斤之長弓甞𫝊漢史掉八十斤之雙㦸亦著魏書¶
<pb:KR4c0100_SBCK_008-5a>¶
然而唯守一隅莫&KR0014;四達長於射而短於御力甚壯¶
而心甚怯永言戎𠆸難遇全才今者尚書術&KR0071;白猿¶
名髙赤免既占萬人之敵真爲一代之雄雖居仗銊¶
之榮不忘㩀鞍之勇爰徴粉繪妙冩風儀遍覧左族¶
右抽唯知目駭神聳彼繋䋲逞捷運甓服勤實謂區¶
區𤨏𤨏者厼况乃夢符捧日政洽觀風花竹呈祥果¶
驗中興之運龜龍薦感皆標上瑞之姿若非望重行¶
春歌喧来暮則何以三軍效勇永諧欽化之名七郡¶
懐恩盡表殊常之應心期渥澤&KR0071;入瀟湘此則但睹¶
其電撃雲飛鷹瞵鶚視毎勞企想無以喻言唯望慎¶
<pb:KR4c0100_SBCK_008-5b>¶
舉政條仰酬&KR0194;&KR0009;方值四郊多壘實慿萬里長城其¶
他中心蔵之永以爲好幸垂諒察云云¶
　　幽州李可舉大王四首¶
不審自&KR0130;初夏尊體動止何如伏想趙盾日威雄臨¶
北塞𡊮宏風化遥助南薫固當九郡懐恩百靈薦祉¶
符提白玉儼摽萬里之長城䑓築黄金遍啓四方之¶
賢路豈止應掛絲之夢自然超衣錦之榮状惟精慎¶
&KR0230;興别迎&KR0194;冊永扶昌運大洽群情今遣諸葛果卿¶
假以郵廵修聘既愧未成好幣又慮或失良材無限¶
遠誠各具别狀云云¶
<pb:KR4c0100_SBCK_008-6a>¶
　第二¶
雲龍在想風馬異區未由傾盖之誠空切著鞭之望¶
雖𫝊鱗翼莫冩肺肝况某俯顧家門忝同里閈毎詠¶
維桒之什即懐喬木之恩幸蒙侍中大王不賤家丘¶
深知&KR0038;産曲垂厚奨頻辱好音然則苟&KR0014;知心何假¶
㑹面以斯佩荷可鍳依攀今縁&KR0038;患未除鄰讐不戢¶
甚欲慎言結舌其如憤氣填胷略假牋毫具陳事實¶
恃恵子之知我望明王之鍳賢伏惟恩&KR0059;逺察誠素¶
云云¶
　第三¶
<pb:KR4c0100_SBCK_008-6b>¶
伏以蜂蟻巢窠猶&KR0014;稔𢙣熊羆隊伍未見摧兇在於¶
義士忠臣莫不痛心疾首某盖謂去年奉詔遂於近¶
境旋師然今若終不自行必恐竟無所就巳從中夏¶
遍閱大軍待剗淮戎即登汴道但以指其百勝决此¶
一行人不異心事希同力侍中大王族榮周姓爵貴¶
漢封固多報國之誠常貯安&KR0022;之術見兹禍難忍不¶
憂勤某既事征行輒申控告伏望差借兵士助平冦¶
戎得貴藩精&KR0016;五千勝諸道羸師十萬佇收京闕尅¶
在旬時亦已先具奏陳所貴免成専輙申包胥之告¶
隱與此雖殊趙充國之請行于今可試幸垂亮察必¶
<pb:KR4c0100_SBCK_008-7a>¶
賜允從不敢獨擅茂勲所兾均分重賞忠誠之切實¶
在於斯伏惟永存始終早示可否未間顒望可想春¶
翹云云¶
　第四¶
别奉榮緘逺搜古籍其於降歎無以喻陳且近者列¶
土諸侯盈庭多士唯以䆠塗銳志少於儒術留心而¶
乃侍中大王愽古通今去華&KR0145;實燕碣石之接土巳¶
&KR0071;芳蹤漢維城之好書逺符仁㫖是以訪遺編於汲¶
家㝷墜簡於魯宮然則荆軻易水之歌徒矝壯氣召¶
伯甘棠之詠虚播政聲豈若愽采聖人之書用光君¶
<pb:KR4c0100_SBCK_008-7b>¶
子之道但懐鑚仰敢覬切磋况某乆擁戎旃難親講¶
席耽讀闕五千卷之數蔵貯無三十車之多自奉指¶
蹤願申誠懇遍令列肆廣集異書兾資日益之㓛寕¶
憚風詠之過必可徴名東觀承乏西齋伏惟俯賜鍳¶
察云云¶
　　滑䑓王令公¶
某蒙㤙忝官不任感懼某粗𫝊堂構謬荷國㤙然而¶
術略素貧勲勞甚淺早分相印累陟師壇毎遇福過¶
灾生盖爲材微任重一自四郊多壘萬乗蒙塵宋施¶
毫髪之功深&KR0018;咽喉之&KR0009;羊皮狐腋空思趙簡子之¶
<pb:KR4c0100_SBCK_008-8a>¶
言瓦釡黄鍾寕免椘大夫之歎既難展用唯願退閑¶
方欲瀝血拜章奉身請老豈料更隨衆例亦忝殊榮¶
&KR0205;豋常伯之髙資復益實封之異&KR0194;伐檀可懼横草¶
何申伏縁逓路不通制書未到先垂榮問過辱奨詞¶
既聆天上之音不愧月中之夢末由陳謝但切兢惶¶
云云¶
　䀋鐡李都相公二首¶
某蒙㤙忝官不任感懼伏以納言峻秩真食殊榮有¶
扶持社稷之㓛有爕理隂陽之術方居正位&KR0098;洽群¶
情如某徳乏&KR0243;身智慙周物况逢多事未展壯圖動¶
<pb:KR4c0100_SBCK_008-8b>¶
無効於啓行静有&KR0014;於卧理加以乆司筦貨實寡籌¶
謀既𧇊於富國贍軍深愧於木牛流馬唯甘黜削永¶
遂優閑豈料聖澤無偏戎藩有忝輈飛盡鹿昔年而¶
莫見休徴冠聳豊貂今日而愈慙非㩀仍加班邑何¶
報聖朝此皆僕射毎賜保持得榮交伐唯期勵莭共¶
願匡時陳謝未由依攀益切云云¶
　第二¶
&KR0060;以世途易變時事難言泛泛如水中自安㴞滔者¶
天下皆是雖董卓已燃巨腹衆切歡呼而桓彛若有¶
忠魂潜應慟哭毎窺師律空激壯圖今則大駕未旋¶
<pb:KR4c0100_SBCK_008-9a>¶
外藩多難獲利者唯謀&KR0243;屋握兵者誰解清宮當道¶
雖乏供湏但勤貢獻願早迴於御輦難空𠋣於賦輿¶
割占𫠦因指撝斯在必希朗鍳深察鄙誠其他即遣¶
専人兾具後狀云云¶
　　龍州裴峴尚書¶
逺勞専介特枉華緘發凾睹不滅之蹤满幅示相憂¶
之㫖其於佩恵何以&KR0009;言且&KR0038;歩猶囏天心難測忠¶
直者韜聲戢影姦邪者皷舌簸脣彼既一時此湏三¶
黜唯當竭莭豈足興言尚書偶值危時暫淹雅望將¶
期歷試無限卑栖&KR0194;辱若驚周柱史非無意也行蔵¶
<pb:KR4c0100_SBCK_008-9b>¶
自保魯司宼有是言乎多謝故人勉報聖主分憂救¶
瘼爲政非䡖志操不𧇊恩榮斯在状惟諒察云云¶
　　西州柳常侍¶
某頃鎮龜城别營雉堞盖符天意得就土功今者幸¶
遇廵逰謂申績効乆留御輦俾立豊碑杜元凱方愧¶
勲名李玄盛敢言徳政難忝當㓛受賞其如見&KR0194;若¶
驚常侍直道而行樂人之善逺垂華翰過辱奨詞以¶
永𫝊不朽之譚先見未来之事可使美掩蜀都之賦¶
高齊劒閣之銘荷戴兢慙無以&KR0204;喻伏惟照察云云¶
　史舘蕭遘相公¶
<pb:KR4c0100_SBCK_008-10a>¶
某日無勞効天降&KR0194;光雖雨露常均不辭&KR0243;物而丘¶
山漸重莫遂安身况蒙相公察以獨立聖朝勤行直¶
道逈乖芘藾免使湮沉既闢洪爐辱陶鎔之厚賜仍¶
揮彩茟煩刻𦘕之妍詞以爲動有成㓛前無強敵撫¶
寕淮甸静戢煙塵&KR0071;陳任土之儀逺瀝望雲之懇遂¶
使榮升𦘕室特解牢盆更增班邑之恩尚假統兵之¶
位仰窺華翰俯揣凡材未&KR0014;息多壘之灾何以&KR0060;長¶
城之譽唯期激勵少報生成拜賜未前懐仁益切云¶
云¶
　　三相公¶
<pb:KR4c0100_SBCK_008-10b>¶
某蒙恩忝官不任感懼伏以風后古官是聖代弼諧¶
所重國僑羙賞非賢才&KR0018;荷固難必也挺秀儒林鈎¶
深學海方可奪席占五十重之譽享秩稱二千石之¶
榮如某任重咽喉㓛微毫髪早提兵柄不&KR0014;静剗宼¶
戎乆握利權無以廣資經費雖進退毎從於帝命而¶
否&KR0391;實愧於軍謀以兹責躬無𫠦逃罪但願罷歸林¶
藪絶望雲霄豈料宸&KR0109;猶傷墜&KR0130;自上安下方慙𦘕¶
&KR0951;之幡居髙飲清忽戴附蟬之冕解煩難於平准增¶
&KR0194;禄於實封此皆相公啓導聲慈庇安戎律使貞金¶
錬火免銷耗於毒煙直才摧霜更敷榮於聖日唯當¶
<pb:KR4c0100_SBCK_008-11a>¶
親驅銳旅遍討群兇兾成破竹之㓛少贖伐檀之刻¶
未由陳謝悚惕增深云云¶
　　翰林侯䎖學士¶
某材略素貧勲勞甚薄謬蒙睿渥累陟華資今者拜¶
以古官加之真食伏蒙學士親奉宸睠過垂奨詞煩¶
郭璞之彩毫荣勝軒冕使夷吾之𤨏器頓異斗筲&KR0476;逢¶
實契於百生銘鏤豈唯於一字但兾仰憑茟陣更鍊¶
戎韜充&KR0038;壯心早遂征行之望無䀋陋質免慙刻𦘕¶
之恩荷戴兢惶不任誠懇未由拜賜但切依攀云云¶
<pb:KR4c0100_SBCK_008-11b>¶
¶
桂苑茟耕集卷之八¶
<pb:KR4c0100_SBCK_008-12a>¶
