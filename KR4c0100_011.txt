# -*- mode: mandoku-view; -*-
#+TITLE: 桂苑筆耕集
#+DATE: 2015-09-11 08:38:32.398575
#+PROPERTY: ID KR4c0100
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB04n0315-011桂苑筆耕集-卷第十一.
<pb:KR4c0100_SBCK_011-1a>¶
桂𫟍筆耕集卷之十一　檄書四首書六首¶
　　都統廵官侍御史内供奉崔致逺撰¶
　檄黄巢書　招趙璋書¶
　告報諸道徴㑹軍兵　告報諸道徴促綱運¶
　荅浙西周司空書　荅江西王尚書¶
　荅徐州時溥書　荅襄陽郄将軍書¶
　浙西周寳司空書　浙西護軍焦将軍書¶
　　檄黄巢書¶
廣明二年七月八日諸道都統檢校太尉某告黄巢¶
夫守正修常曰道臨危制變曰權智者成之扵順時¶
<pb:KR4c0100_SBCK_011-1b>¶
愚者敗之於逆理然則雖百年繋命生死難期而萬¶
事主心是非可辨今我以王師則有征無戰軍政則¶
先恵後誅将期剋復上亰固且敷陳大信敬承嘉論¶
用戢奸謀且汝素是遐甿驟爲勍敵偶因乗勢輒敢¶
亂常遂乃包蔵禍心&KR0060;㺯神哭侵凌城闕&KR0126;黷宫闈¶
既當罪極滔天必見敗深𡍼地噫唐虞已降苗扈弗¶
賔無良無賴之徒不義不忠之軰爾曺𫠦作何代而¶
無逺則有劉曜王敦覬覦𣈆室近則有禄山朱泚吠¶
噪皇家彼皆&KR0137;手握強兵&KR0137;身居重任叱吒則雷奔¶
電走喧呼則霧塞烟横然猶暫逞奸圖終殱醜𩔖日¶
<pb:KR4c0100_SBCK_011-2a>¶
輪闊輾豈縱妖氛天網髙懸必除兇族况汝出自閭¶
閻之末起於壠畒之間以焚劫爲良謀以殺傷爲𢚩¶
務有大&KR0317;可以擢髮無小善可以贖身不唯天下之¶
人皆思顯戮抑亦地中之&KR0017;已議隂誅縦饒假氣逰¶
魂早合亡神奪魄凡爲人事莫若自知吾不妄言汝¶
須審聴比者我&KR0038;家徳深含垢㤙重棄瑕授爾莭旄¶
&KR0009;爾方鎮爾猶自懐鴆毒不歛梟聲動則齧人行唯¶
吠主乃至身&KR0018;玄化兵&KR0414;紫㣲公侯則犇竄危途警¶
蹕則廵逰逺地不&KR0014;早歸徳義但飬頑兇斯則聖上¶
於汝有赦罪之恩汝則於&KR0038;有辜恩之罪必當死亡¶
<pb:KR4c0100_SBCK_011-2b>¶
無日何不畏懼于天况周𪔂非發問之端漢宫豈偷¶
安之𫠦不知爾意終欲奚爲汝不聴乎道徳&KR0052;云飄¶
風不終朝驟雨不終日天地尚不&KR0014;乆而况扵人乎¶
又不聴乎春秋𫝊曰天之假助不善非祚之也厚其¶
凶惡而降之罰今汝蔵奸匿暴惡積禍盈危以自安¶
迷以不復𫠦謂燕巢幕上漫恣騫飛魚戯𪔂中即㸔¶
燋爛我緝熈雄略糺合諸軍猛将雲飛勇士雨集髙旌¶
大斾圍将椘塞之風戰艦樓舡塞㫁呉江之浪陶太¶
尉銳扵破敵楊司空嚴可稱神㫄眺八維横行萬里¶
既謂廣張烈火𤑔彼鴻毛何殊髙舉泰山壓其鳥卵¶
<pb:KR4c0100_SBCK_011-3a>¶
即日金神御莭水伯迎師商風助肅殺之威晨露滌¶
昏煩之氣波濤既息道路即通當解䌫扵石頭孫權¶
後殿㑏落帆扵峴首杜預前驅收復亰都剋期旬朔¶
但以好生惡殺上帝深仁屈法申恩大朝令典討官¶
賊者不懐私忿諭迷途者固在直言飛吾折簡之詞¶
解爾倒懸之𢚩汝其無成&KR1119;柱早學見機善自爲謀¶
過而&KR0014;改若&KR0133;分茅列土開&KR0038;承家免身首之横分¶
得功名之卓立無取信扵面友可𫝊榮扵耳孫此非¶
児女子𫠦知實乃大丈夫之事早須相報無用見疑¶
我命戴皇天信資白水必須言發響應不可恩多㤪¶
<pb:KR4c0100_SBCK_011-3b>¶
深&KR0137;若狂走𫠦牽酣眠未寤猶将拒轍固欲守株則¶
乃批㷱拉豹之師一麾撲滅烏合䲭張之衆四散分¶
飛身爲齊斧之膏骨作戎車之粉妻児被戮宗族見¶
誅想當燃腹之時必&KR0178;噬臍不及爾須酌量進退分¶
别否&KR0391;與其叛而滅亡&KR0154;若順而榮貴但𫠦望者必¶
&KR0014;𦤺之勉尋壮士之䂓立期豹變無執愚夫之慮坐¶
守狐疑某告¶
　招趙璋書¶
都統大尉馳問趙璋古人有言曰大厦成而燕雀相¶
賀湯沐具而蟣蝨相吊審其賀之與吊由彼依之與¶
<pb:KR4c0100_SBCK_011-4a>¶
違且爾同惡相成異謀斯搆&KR0205;爲犯順尚敢偷安今¶
我水陸徴軍天人助信乆審風雲之㑹逺揚雷電之¶
威即當行展豹韜立擒梟師剋收城闕静剗烟塵想¶
計爾曺具知吾意但以先春而後秋者天之道重賞¶
而&KR0127;罰者君之恩遂乃馳吾咫尺之書問爾方寸之¶
事爾䓁依慿大憝猾亂中朝罪已貫盈理須誅剪然¶
若黄巢狠性&KR0014;改雄心自新望其&KR0038;封建彼家社勲¶
葉可超今邁古恩榮可付子傅孫必爲𦤺之速相報¶
也如&KR0137;螗蜋努臂猰㺄磨牙輒欲拒張必當撲滅爾¶
須審詳至理勸誘元兇欲令天下知名早申忠莭柰¶
<pb:KR4c0100_SBCK_011-4b>¶
何草間求活終作叛徒况居成𥮅之中即在覆巢之¶
下死生有命禍福無門唯審是非可知成敗𫠦謂燕¶
雀相賀蟣蝨相吊實在扵知與不知順與不順良時¶
易失嘉㑹難逢生爲有害之人死作無知之&KR0017;深可¶
恥也深可痛也勉惟去就早副指蹤悉之¶
　　告報諸道㑹兵書¶
中和二年五月十二日具䘖某謹告某州府莭度使¶
逆賊黄巢自亂天常亟移星律縦使擢其賈髪誥罪¶
難窮未&KR0014;眷彼狄㗋稔奸斯極神誅可俟鬼恠何慿¶
而敢䲭張鳳城熊據龍闕至扵五尺童子猶欲請纓¶
<pb:KR4c0100_SBCK_011-5a>¶
况在四方諸侯忍為投袂偶屬朝廷宻施廣畫先𠋣¶
甸侯不勞十道徴驅必謂一麾蕩㝎豈料軍令雖殊¶
扵児戯将名莫驗扵童謡未暇搴旗旋聆反斾遂使¶
犬猶狂吠猿不驚號徒招翫冦之譏孰擅弭兵之譽¶
聖上蹔飛日馭親省風謡䕃暍行恩睿慮則雖勞罪¶
已慕羶結望羣情則却㤪後予然而自𦍒龜城乆停¶
鑾輅秦雲逺隔蜀柳再芳毎興霜露之懐聖情可想¶
未滅烟塵之患臣莭何安某去年羽&KR0702;先馳牙璋後¶
舉唱義聲扵遐邇養勇氣扵偏裨扵是廣徴陶侃之¶
舡乆握辛毗之銊𦘕鷁齊飛扵雪浪檣烏髙轉扵烟¶
<pb:KR4c0100_SBCK_011-5b>¶
空必欲帆張曉風旗寢夜月纔離椘岸便到漢江直驅¶
背水之師永破滔天之孽而乃未施豹略頻降鳳書¶
已知諸道進軍不許逺藩離任詔㫖云爲朕全呉越¶
之地遣朕無東南之憂是以再閱綸音遂回組甲盖乃仰¶
遵帝命固非敢緩師期今則萬里&KR0825;征誰&KR0014;&KR0108;翼三¶
年縦敵尚許磨牙賊巢雖戯𪔂中已居机上掘尾狗¶
子輒曽𤼵狂㫁頭将軍難可釋怒某聿忝握兵之要¶
固當仗義而行近奉詔條遍徴戎旅一呼廵屬四集¶
驍雄不唯被練三千實有控弦十萬已取今月十八¶
日部領兵士發𩀌本鎮必得直趨汴道徑入潼闗立¶
<pb:KR4c0100_SBCK_011-6a>¶
剗梟巢去迎鑾駕引舜風之無外覩漢日之再中况¶
都統王令公暗運智機别操戎柄已提勁䘚即展竒¶
功&KR0085;可相應軍謀共興王略諸道自&KR0025;賊盛皆峻官¶
榮尸爲食上之毛盡思効命矧乃荷天之&KR0194;豈合安¶
身且大丈夫之在世也壮氣難甲良時易失苟&KR0137;羙¶
事讓他人之手殊恩&KR0018;聖主之心則莫測肺肝何施¶
面目固應各勤訓練同&KR0133;誅鋤瞻帝輦而魂飛擁戎¶
軒而眥裂早㸔行色勿懐児女之悲須把戰勲永作¶
子孫之福謹告¶
　　告報諸道徴促綱運書¶
<pb:KR4c0100_SBCK_011-6b>¶
謹告某州莭度使夫忠扵&KR0038;者無以家爲是故漢代¶
㣲臣有傾産助邉之請魏朝烈士有舉宗陳力之言¶
况乃邉&KR0009;榮身兵符在手遇大朝之多難見上宰之¶
董戎而不&KR0014;役𦤺泛舟令行挈畚使戰士猶多飢色¶
将軍未獻捷書但忝分憂實爲忍恥某昨從中夏再¶
集大軍不慙素飽之名已誓無譁之衆仍差都押衙¶
韓汶先賫金帛百萬疋救接都統令公軍前既装運¶
舡将扣飛檝言遵汴道&KR0563;指圃田必值徐戎来侵淮¶
口扼㫁河路攻圍郡城近者又擁兇徒直衝近境敢¶
慿蝟結欲恣鯨吞當道既見阻艱暫須停駐遂乃㨂¶
<pb:KR4c0100_SBCK_011-7a>¶
徴驍勇徃討頑兇佇静封疆便登道路必可豁通綱¶
運廣偹供輸行稱東道主人非無意也立斬南陽太¶
守&KR0060;有志焉諸道乆荷深恩各居重任縱以家門寶¶
貨猶合贍軍况将州縣賦輿豈宜壅利其宜武忠武¶
天平昭義泰寧平虜河陽䓁道盡彂雄師咸&KR0025;綂命¶
其依饋運各已通流其浙東淅西宣州江西鄂州荆¶
南湖南嶺南福建䓁道今欲踰年未聆發運若由水¶
路須入汴河如此稽留何因濟集必計杜畿美化遍¶
得人心任峻竒謀兼施兵力速請同勤饋輦&KR0071;𤼵綱¶
舡齊至都統軍前早期收復亰闕其徐州實爲&KR0038;蠧¶
<pb:KR4c0100_SBCK_011-7b>¶
豈止鄰讎盖以天暫容奸地猶聚慝昔爲龐勛叛亂¶
早合　宫昨因時溥猖狂更宜塗地偶屬朝廷未誅¶
大憝不問小瑕貴恱軍情驟加爵賞而乃時溥罔遵¶
詔㫖尚搆奸謀去年曽犯淮山今夏又侵泗水乃作¶
黄巢外應乆妨諸道進軍先須剗當路之&KR0600;狼後可¶
殄壊堤之螻蟻兾使隋皇新路楊柳含春無令漢祖¶
舊郷荆榛撲地凡承&KR0194;&KR0009;共察忠誠謹告¶
　　荅浙西周司空¶
某自忽覧来示驚憤兩深是何見事之乖如此𤼵言¶
之過且趙公約者背軍逃走行怙追擒&KR0205;投跡於貴¶
<pb:KR4c0100_SBCK_011-8a>¶
藩遂偷生扵逋藪今則異端斯搆細作爲名若&KR0014;懐¶
上士之心豈可信下人之口譚何容易事不酌量来¶
示云位極上公權尊都統别興異見&KR0205;起他謀以何¶
悔尤欲爲燒刼此乃稍殊雅責僅渉&KR0126;詞䑕尚有皮¶
盖譏無禮駟難及舌亦誡慎言豈是不爲虗&KR0006;誠非¶
𫠦可道也司空晚&KR0010;縱不以學識爲&KR0025;事雋才亦合¶
以智謀相賛虗成㗖飯難望和羮未諭是非須陳本¶
末具摽五信無貯一疑且此三世立功無非報&KR0038;四¶
方出鎮曽不安家身持将相之權手握恩威之柄豈¶
獨撫淮邉之俗終期安海内之人方&KR0704;緝綏何言侵¶
<pb:KR4c0100_SBCK_011-8b>¶
伐其可信而不合疑者一也况今黄巾尚熾翠輦未¶
歸方驅貔虎之師欲破&KR0600;狼之窟逺離弊鎮深託善¶
鄰臨危而猶兾依慿守静而更除損害其可信而不¶
合疑者二也司空早聮中外永保初終言既馥扵芝¶
蘭操彌貞扵松桂曽無釁隙毎有音書偏深魯衛之¶
情永絶張陳之事其可信而不合疑者三也浙西始¶
爲交代未得多時陶公之官柳誰移召伯之遺棠不¶
讓至扵賊壘猶将信義招降况是舊藩豈以兵戎侵¶
逼其可信而不合疑者四也昨自師過江浦令肅雪¶
霜軍門則擊柝夜嚴行路則銜枚晝静豈有任從海¶
<pb:KR4c0100_SBCK_011-9a>¶
則登舫趙公約則隔簾通報既不難爲指麾又何易¶
得直至上流嘉客不瑕接迎是何下䓁健児敢来親¶
近其可信而不合疑者五也粗申大較可察中心何¶
乃慿叛卒之讒詞失賢人之事軆以此陳奏聖主以¶
此𫝊告諸侯非我無辭是誰有過細尋来㫖莫測貴¶
懐爲當老耄𫠦侵末年多變爲復狂迷偶作忠莭遽¶
乖夫耳不辨五聲曰聲目不分五采曰昧司空乆當¶
重&KR0009;已謂元臣因何妄發莠言&KR0137;似自懐蓬性不知¶
彭&KR0194;此時有按劒之疑却&KR0178;廉頗他日無&KR0018;荆之䖏¶
噫将帥則空榮列土君王則尚逺蒙塵更無匡復之¶
<pb:KR4c0100_SBCK_011-9b>¶
誠唯有猜嫌之事祗隔一條水脉便興萬種風言必¶
計心虗遂成口實大凡獻酬以禮来往爲書理失其¶
中事生非小且須審諦勿恣豪強扵此難盡私誠其¶
他僃載公牒無遺後悔併棄前功某白¶
　　荅江西王尚書¶
十二月六日某白閤下逺損長書深貽善諭一覧而¶
發皇耳目再窺而驚越神魂是何詞彩之彬彬&KR0014;𦤺¶
言端之懇懇既知約我以禮方信起予者商况乃事¶
徴扵羑里聖人道媲扵首陽義士切磋雖至刻盡何¶
勝敬佩良箴&KR0825;銘鄙抱然慮虗聲易應真寳難知㺯¶
<pb:KR4c0100_SBCK_011-10a>¶
唇吻以鑠金衆皆妙手拭瞳眸而辨玉多是清盲苟¶
非原始要終則必唱予和汝是以略陳梗㮣用察根¶
源匪欲廣援古今𫠦希暫曉左右僅同伐善豈免興¶
慙君其審之僕𫠦望也僕與浙師周司空早扵鳳里¶
相識亦爲鴒原徃還接載咲載言之時展如兄如弟¶
之分况作建&KR1157;交代真爲結綬相知既睦比鄰罷扄¶
外户江南江北祗闘行春三椘三呉盡喧来暮方謂¶
慿我友&KR0010;寒之莭解吾君宵旰之憂豈料蒼烏髙飛¶
翠華逺狩僕以乆叨重&KR0009;便决専征偶縁兵力未加¶
人心尚攝遂扵春首先𤼵羽書仍請都統判官頋雲¶
<pb:KR4c0100_SBCK_011-10b>¶
協律議共成之事謀相見之期固非閱被廬之軍徴¶
夾谷之㑹實欲親謀㰱血方寫痛心若&KR0014;接濟師徒¶
粗得振&KR0045;聲𫝑而乃周司空却自棄同即異不&KR0014;捨¶
短&KR0025;長忽疑惑扵澠池謂矝誇扵踐土便見戒嚴城¶
壁阻塞津途搆猜嫌而信有小人遺故舊而曽無大¶
過僕雖蓬彼怒但守吾真及至中夏出軍外方多事¶
兾安弊鎮㫄𠋣近鄰又合幕客過江請爲都統副使¶
豈衒弓旗之禮邀辟元戎祗慿鈇龯之威撫綏近境¶
周司空礭手阻意莞爾興譏不&KR0025;固請之言自惜有¶
餘之刃頴移曩頋但積沉　見此初屯下瀨之師未¶
<pb:KR4c0100_SBCK_011-11a>¶
設中流之誓猶淹水道乆候天風軍聲既振扵四鄰¶
人意自防扵両岸偶有背軍官健趙公約者走投浙¶
西釣以巧言搆爲細作便移長牒妄&KR0003;異端其書云¶
位極上公權尊都統别興異見&KR0205;起他謀以何悔尤¶
欲爲燒刼僕以趙襄子之忍辱念茲在茲藺相如之¶
慎㣲有始有䘚遂馳書牒具述事情聞司空尚𤼵㤪¶
言自懐怍色與宣護景䖍貞徐師時溥者暗資積釁¶
相應宻謀各興梗路之兵戈遍告㳂江之郡邑以至¶
練成戰陣鎻㫁征途僕若不辭險阻之虞必致殺傷¶
之患坐甲而未期破竹廻車而用待負荆尋屬&KR0071;奉¶
<pb:KR4c0100_SBCK_011-11b>¶
絲綸不令離鎮遂驅組練却已班師雖云帝命斯遵¶
實乃鄰兵𫠦阻彼宣州者亦有𫠦因春初冠犯黟州¶
𫝑侵旬水况值前廉已去新帥未来既無禦捍之權¶
恐落奸兇之便遂差押衙馮綬暫令安撫郡城盖縁¶
曽奉詔書特許便冝&KR0025;事凡扵制置得以指麾景䖍¶
貞常侍菽麥不分蘭蕕莫辨謂言専輙&KR0205;有侵凌殺¶
害軍人刼掠財物慿綬㡬臨死𫠦劣得生還自此隋¶
&KR0038;㤪興謝城信絶将投彼䑕其如有礙之時欲僨扵¶
䐁又是無端之事且爲含忍未及通和必知横彼織¶
羅巧成貝錦𫝊之子逺誰曰不然噫滔滔者天下皆¶
<pb:KR4c0100_SBCK_011-12a>¶
同君子𫠦恥泛泛如水中自樂壮夫不爲但問事之¶
若何則知曲之在彼今則特垂敎督益驗奬憐自縁¶
有理可申豈便無辭以對固非&KR0918;過不敢慿虗荘生¶
不云乎其智適&KR0085;以知人之過而不知其𫠦以過若¶
非辱殷勤之㫖何以息睚眦之詞僕也不&KR0014;嫉惡如¶
讎唯以用和爲貴但以賢愚共惑本末未彰復書而¶
不&KR0116;詞䌓比事而終慙理短身修三省勉尋曽子之¶
䂓心敬一言永荷伯陽之惠幸垂鍳志某頓首¶
　荅徐州時溥書¶
六月十六日某白僕射&KR0085;下特辱長牒仍移公牒細¶
<pb:KR4c0100_SBCK_011-12b>¶
詳来㫖頗渉多端有同戯以前言無乃驚扵衆聴雖¶
𠋣兵強力壮其如作僞心勞且泗州舊𨽻仁封新標¶
使額固非郡守専輙盖是朝廷指揮爲在頃年獨全¶
忠莭遂編名扵防禦永𫝊賞扵驍雄近者乆結鄰讎¶
盖遵&KR0038;典獨行直道固守危城甞膽争先㫁頭非苦¶
此亦古人云寧爲忠&KR0017;不作叛臣之義也况于尚書¶
有㝎&KR0038;㤙威有栗磾武勇自安疲俗甚洽羣情毎将¶
勾踐單醪均沾無黨不獨臧洪薄粥分啜有餘固當¶
散三年之儲充一日之費　&KR0014;敵衆安可待勞豈比¶
扵築室反耕杜門却掃者㢤忽覩来示云泗州獨阻¶
<pb:KR4c0100_SBCK_011-13a>¶
淮河自牢城壘使四方多阻諸道莫通而又每扵朝¶
廷妄為訕&KR0618;今有城中将校潜来計圖請少振兵戎¶
即便期開泰者大凡人事莫若自知&KR0085;下去年忍携¶
不禁求榮頗切暫&KR0108;横行之氣果成順守之權是以¶
累受國㤙逺膺藩&KR0009;豈可尊身忽物是己非人偏𦤺¶
嫌扵藺生終歸過扵季氏其扵淮河乆阻道路不通¶
皆因貴府出兵不是泗濵爲梗是非可辨逺近𫠦聆¶
去&KR0010;夏初早蒙侵伐呼蟻軍扵漣水拒虎旅扵淮山¶
此縁将援親仁難逃善戰爰謀薄伐用救倒懸君異¶
荀呉莫振受降之譽僕慙吕布有&KR0603;解闘之言泗州¶
<pb:KR4c0100_SBCK_011-13b>¶
以實奏陳豈爲&KR0618;讟僕也雖慙知已甞敢薦賢亦曽¶
録詔&KR0009;呈必合垂情見悉誰料既踰望始翻起釁端¶
甲兵&KR0071;興疆塲頻駭𫠦云泗州城中将校頻来計圖¶
此乃巧飾虗辭遍行長牒盡知譎誂孰肯詭随朝廷¶
以&KR0085;下身䖏雄城刃多餘地委摧綱運兾濟權冝但¶
自戢歛兵車必得通流饋輦今則却云奉朝廷意㫖¶
收徐泗封疆廣出師徒難窮事意必若&KR0085;下訓戎勇¶
銳報主忠勤何不親摠全軍徃殱巨憝早立非常之¶
効以酬不次之恩而乃知僕再次西征即謀北渡便¶
侵泗境来犯淮壖&KR0018;國家之&KR0194;榮搆州縣之患害幸¶
<pb:KR4c0100_SBCK_011-14a>¶
其賊𫝑阻此師期未諭雅懐何辜聖奨言但䌓扵枝¶
葉事莫究扵根源来示又云比皆廬州海州皆爲背¶
叛累来投欵不遣措詞者強謂恩情形扵書札顔雖¶
不厚心且何安彼東海廬江偶聚奸惡異端斯起既¶
非鄭有人焉同氣相求盡是跖之徒也&KR0085;下已居重¶
任不徇危謀自守詔條何煩飾&KR0003;僕累将軍食頻救¶
臨淮爲分逆順之蹤令保始終之志實以泗州曽非¶
杞子之無禮亦𩔖展禽之有詞毎當告𢚩告窮唯以¶
行仁行義唯望&KR0085;下暫息餘怒深量逺圖且先報&KR0038;¶
之誠無𢚩伐鄰之役兼覩詔書奬諭請與忠武協和¶
<pb:KR4c0100_SBCK_011-14b>¶
&KR0085;見睿情俾銷㣲憾在扵臣子合更慎思求将安撫¶
氓&KR0058;速自追廻士卒苟&KR0137;上&KR0018;君命下違物情隔礙¶
征途侵凌近境則亦難辭借一用試當千必見傷禽¶
易驚困獸猶闘悔湏防後險已居前矧乃泗州以抱¶
莭爲命貴鎮以翫兵爲務泗州則唯遵王化貴鎮則¶
虗構牒詞以較否臧可知曲直是敢逺申忠告兾絶¶
後誣正當聖主蒙塵未除禍難何忍諸侯列土更起¶
兵戎猛𤼵忠言懶爲謟笑勉思大體勿暴小瑕必因¶
此日𫠦箴却得後時見謝幸&KR0025;誠信無損功名某官¶
某頓首¶
<pb:KR4c0100_SBCK_011-15a>¶
　　荅襄陽郄将軍書¶
中和二年七月四日具銜髙某謹復書于将軍閣下¶
某側窺前史甞慕古賢贈人以至言則老聃垂誡成¶
我者良友則管仲知恩但恨季俗寑訛芳䂓僅䘮豈¶
期今日得覩餘風将軍唯&KR0178;掩瑜欲令磨玷特勞彩¶
翰逺辱長牋初㝷歸美之奬詞汗驚浹背後覧扶危¶
之箴諭淚迸沾頥既乃粲然可觀焉敢率爾而對輒¶
慿毫素仰䟽血誠終兾恩私略垂採覧幸甚幸甚某¶
自去年春知冦侵秦甸帝𦍒蜀川欲㑹兵扵大梁遂¶
𫝊&KR0702;扵外鎮練成軍伍選㝎行期便被武寧怱興戎¶
<pb:KR4c0100_SBCK_011-15b>¶
役先侵泗境後犯淮壖聲言則狼頋舊封實意則鯨¶
吞弊鎮長驅猛陣直犯近疆是以分遣偏裨果殱兇¶
醜及當中夏乃出大軍既知其北路阻艱遂决扵西¶
征利涉尋奉詔㫖云卿手下甲兵數少眼前防慮䖏¶
多但保淮南之封疆恊和浙右之師旅爲朕全吴越¶
之地遣朕無東南之憂言其垂功固亦不朽某以兵¶
機固難自滯君命有𫠦不&KR0025;已事征行必期進𤼵占¶
風選日只欲&KR0108;飛又奉七月十一日詔㫖云諸道師¶
徒四面攻討計度收剋旦夕可期卿冝式遏寇戎饋¶
輦粟帛何必離任則是勤王&KR0137;&KR0178;餘孽遁逃㝡要先¶
<pb:KR4c0100_SBCK_011-16a>¶
事布置以此𠕅承綸㫖遂駐舟師唯廣利權宜供戎¶
費殊不知進退唯命是&KR0025;無&KR0603;却被近鎮䜛誣聖朝¶
猜慮食駃騠之良肉何敢望焉絆騏𩦸之駿蹄無&KR0014;¶
爲也遂使忠誠未展睿奨難期非敢自辜海内之人¶
心但飬淮邉之兵力詢之扵理良有𫠦因将軍以泗¶
州舊屬彭門謂某妄爲占護必慮未詳狡計&KR0137;採浮¶
詞且徐州昨自侜張更無戢歛威權既盛暴虐轉深¶
見某自五月初再謀征討已排勁卒欲援令公兼差¶
都押衙韓汶先䘮一百萬貫救濟都統軍前盡載舟¶
舡将臨道路又興兵甲来优疆陲把㫁淮河蔟成寨¶
<pb:KR4c0100_SBCK_011-16b>¶
柵是以行計猶阻羣情莫安細察徐州𫠦爲是作黄¶
巢外應不然則何以毎見當軍臨𤼵即将兇黨奔衝¶
又乃執&KR0091;泗濵阻絶汴路且臨淮則城孤氣寡劣保¶
疲羸彭門則地險兵強恐行狂悖以茲斟酌可見端¶
倪况無諸道綱舡曽過泗州本路今則皆因此&KR0227;却¶
滯諸綱近則浙東浙西逺則容府廣府並未聆饋運¶
何濟𢚩難某見蔟椘師俾誅餘孽一則遵行詔㫖救¶
援鄰封二則得静長淮欲登征路固非貪泗民之租¶
稅排徐師之兵戎盖分曲直之端将保初終之莭泗¶
州二年閉壘一境絶烟織婦停梭耕夫釋耒滿城軍¶
<pb:KR4c0100_SBCK_011-17a>¶
食猶仰給扵弊藩闗郡賦與固難徴扵疲俗将軍謂¶
某藉某地利搆此鄰讎細閱来言難知深意泗州不¶
獨咸通之際得振雄聲曽扵天寳之中亦遵直道况¶
于濤尚書政條既舉武略兼精收百姓之歡心得三¶
軍之死力将軍便令棄而不問理復如何徐州實有¶
大&KR1477;固非小患若将助虐豈謂輸忠某今𫠦俟者&KR1229;¶
當道之&KR0600;狼&KR0108;乗秋之鵰鶚星言夙邁電擊専征必¶
與王令公腹心見知首尾相&KR0063;齊驅虵陣豁展豹韜¶
剋復上亰奉迎大駕亦不敢負秣𨹧之莭度争強弩¶
之功名𫠦兾得&KR0071;前勞自防後患使藺相如之謙徳¶
<pb:KR4c0100_SBCK_011-17b>¶
不損雄威費無極之讒徒皆歸顯&KR1229;捨此之外餘無¶
𫠦云敬佩良箴豈離愚抱伏惟鍳察某再拜¶
　　浙西周寳司空書¶
昨奉公牒云當道臨淮叛䘚過江来投集衆廣塲巳¶
受降訖三復来示言難不酬且降之爲名其理甚大¶
虞舜之七旬苗格𣈆侯之三日原歸此皆以干紀亂¶
常起兵動衆緩之則稔成患害𢚩之則横𦤺殺傷遂¶
假小&KR0268;終施大信&KR0014;敷徳化俾革奸兇若有偶聚萑¶
蒲散為榛梗者共須撲滅勿使晏安今相公𦍒此鄰¶
灾樂其軍禍莫&KR0014;嫉惡翻欲恵奸&KR0178;乖扙銊之威虗¶
<pb:KR4c0100_SBCK_011-18a>¶
衒倒戈之捷且如去年陳儒徒伴唐&KR0723;貴鎮封疆僅¶
有六萬餘人宣州日告危𢚩此時相公何不招諭𦤺¶
令侵&KR0466;却見𤨏𤨏頑兇即自勤勤誘引莫測髙㫖實¶
辜衆心𫝊不云乎召　外盗書不云乎爲逋逃主稍¶
詳至理無信虗詞昔漢朝匈奴叛黨来附景帝便欲¶
與之封周亞夫曰彼背其主而見賞何以責人臣之¶
莭以小喻大可量事情况臨淮一郡早&KR0025;淝上行營¶
及淮邉戰敵毎有&KR0278;賞曽無偏頗自是臨財則竸起¶
貪心遇賊則皆無闘志旋爲逗撓猶與矝寛昨又請¶
換都頭已依衆請殊不知犬易興扵狂瘈豕難制扵¶
<pb:KR4c0100_SBCK_011-18b>¶
喧豗未盡誅擒便謀奔竄幸且未離近境固合同塞¶
奸源在此既已不忠扵彼亦應非利石祁子𫠦云天¶
下之惡一也惡扵宋而保扵我保之何補其在茲乎¶
况凡鄰府事宜一彼一此互相救援同致安寧是以¶
前年六月中貴鎮有天平潞府元&KR0025;兵士背叛奔逃¶
數僅百人爲患非小遂蒙移牒請爲追擒當使𦍑都¶
将梁椘部領馬軍𫠦在討襲并各帖管内諸州令差¶
精兵同力捕逐尋即諸鎮及東塘逰奕使相次牧獲三¶
十八人纔見擒来便令押送續得梁椘状報到濠州¶
界趂及殘孽殺得三十餘人其餘漏網之徒盡以傷¶
<pb:KR4c0100_SBCK_011-19a>¶
弓而走𫠦生擒之兇黨皆就&KR1229;扵貴藩&KR0014;𦤺彼之快¶
心實賴此之勞力今則却見臨淮叛䘚特向㳂江招¶
呼便稱受降仍　補職累牒咨請不送過江蒐慝何¶
多飬奸斯甚敢言以㤪報徳實&KR0178;在安忘危詩云投¶
我以木𤓰報之以瓊琚匪報也永以爲好此乃&KR0038;風¶
遺訓昭晣可觀相公通仁略賜詳度無自賈天下之¶
&KR1229;咲也其他已其廻牒伏惟俯賜炤察¶
　　浙西護軍焦将軍書¶
昨有臨淮背叛兵士誅擒不盡奔迸過江便蒙貴鎮¶
相公特許歸降遍加補署兼移公牒頗搆虗詞既乖¶
<pb:KR4c0100_SBCK_011-19b>¶
七縱之謀誰謂三驅之禮盖是幸灾樂禍固非撫士¶
安人自古受降之爲義也叛而伐之服而捨之忠信¶
&KR0014;敷徳刑乃就&KR0137;以賊數則動盈千萬奸謀則難測¶
二三若欲戰争恐多傷殺&KR0137;吹笳感動&KR0137;書箭招呼¶
免𦤺膏鋒俾&KR0025;肉袒其&KR0137;蕞𠇍兇狡率然叛離兔奔¶
岡而終必自顛䑕失穴而欲将安徃在扵接境合與¶
同擒不料豁開叛換之門深作逋逃之藪慰安螻蟻¶
雖欲好生訓練㷱羆有何用䖏纔招稔惡之軰&KR0205;衒¶
受降之名藴豹韜而略不施張對龍莭而&KR0178;須慙愧¶
魯史云𣈆椘設誓無相加戎同䘏灾危俻救凶患若¶
<pb:KR4c0100_SBCK_011-20a>¶
有害椘則𣈆伐之在𣈆椘亦如之交贄徃来道路無¶
壅謀其不協而討不庭此則古時敵&KR0038;猶保話言今¶
日善隣豈傷師律况𣈆椘則各在逺地&KR0045;潤則只隔¶
長江曽無交惡之端豈有相欺之事實驚衆聴甚爽¶
逺圖已無蚕女爭桒永安两境冝效農夫去草静剗¶
本根伏惟将軍逺護兵符共成王事必不欲和之如¶
響知而不言唯望稍致良箴終除巨弊永使必誠必¶
信誰云莫徃莫来此既無噂&KR0689;以背憎彼亦免忸怩¶
扵顔厚幸垂採聴特恵終始伏惟云云¶
<pb:KR4c0100_SBCK_011-20b>¶
桂𫟍筆耕集卷之十一¶
