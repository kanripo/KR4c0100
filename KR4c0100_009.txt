# -*- mode: mandoku-view; -*-
#+TITLE: 桂苑筆耕集
#+DATE: 2015-09-11 08:38:32.277520
#+PROPERTY: ID KR4c0100
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0315-009桂苑筆耕集-卷第九.
<pb:KR4c0100_SBCK_009-1a>¶
桂𫟍茟耕集卷之九　别紙二十二首¶
　都統王令公三首　浙西周司空五首¶
　宣歙裘尚書三首　壁州鄭尚書二首¶
　鄭太保相公一首　郄護軍三首¶
　衛常侍一首　泗州于尚書二首¶
　　都統王令公三首¶
近者専馳賀狀伏計已覧卑誠乆絶来音但多景戀¶
令公始終陶冶表裏經綸王商&KR0014;止於訛言謝萬暫¶
提其勁卒奪窮宼姦兇之魄活疲甿震懾之魂行既¶
順天捷當克日某比承詔㫖乆緩師期今伏見令公¶
<pb:KR4c0100_SBCK_009-1b>¶
命許君親身先将校幸叶彈冠之望倍驚投&KR0209;之心¶
已閱全師既離弊鎮雖自稱岸上之虎或謂當仁而¶
不畏水中之龍實歸重徳唯期助役非敢貪㓛欲取¶
来月上旬决謀進退直衝宋野先㑹梁園謹遣専人¶
咨探行李輙覬迴信聊紓逺懐伏惟㤙私深賜鍳察¶
云云¶
　第二¶
累専寓狀粗得輸誠&KR0071;奉榮緘益銘殊　不審近日¶
尊體何似夏星没火秋琯飄灰佇妖氣之雪銷想軍¶
聲之雷振伏計振振君子之徳仡仡勇夫之誠足可¶
<pb:KR4c0100_SBCK_009-2a>¶
憑有&KR0159;之威誓無譁之衆㓛期一舉𫝑必萬全謝太¶
傅之智謀預知大捷鮑叅軍之歌詠唯佇中興伏惟¶
慎保莭宣用諧時望某常銜&KR0494;顧况捧温言朝禱暮¶
祈可量卑懇云云¶
　　第三¶
某自承令公親率銳師佇殱窮冦便謀訓錬欲赴戰¶
征願折豺牙仰瞻馬首&KR0130;山川而犯霜露乆决心期¶
擐甲胄而峙糗糧早成力辦不料徐戎怱聚費誓猶¶
陳未豁征途難通饋輦以此早申誠懇但切憂惶伏¶
想萬夫争彉弩之先八表望建&KR1060;之令佇見龍歸魏¶
<pb:KR4c0100_SBCK_009-2b>¶
闕却迎鳯舞荀池雖居喙息跛行盡解口祈心禱某¶
早窺偉量遥禀壯圖仰視旄頭漸覔奔蔵之䖏俯看¶
&KR0282;齒唯懐断折之虞恭竢捷音&KR0825;申賀禮未前祝望¶
不暇啓陳云云¶
　　浙西周寳司空五首¶
昨奉緘翰兼&KR0009;示書碑㨾眷私既深披閱無倦其於¶
榮抃無以喻陳某毎念乆握兵戎累移莭制雖纉弓¶
裘之業未&KR0045;鍾鼎之勲况乃来暮歌稀行春化拙豈¶
期睿奨特采微勞許摽不朽之規逺降非常之&KR0194;至¶
如仲尼儒術始流芳於沂水之湄元凱戰㓛方掛羙¶
<pb:KR4c0100_SBCK_009-3a>¶
於峴山之頂愚實何効遂叨此榮司空念切憂忘事¶
諧響應猥垂恩力妙選書工𫠦謂知臣者莫若聖君¶
成我者固須良友有始有卒念兹在兹彼雖未起雕¶
鐫此巳先深銘鏤今者干戈務擁茟硯事踈不及别¶
請他人敬遵来命唯望早成刋勒實頼奬憐其碑詞¶
同封呈上云云¶
　第二¶
録温者包蔵異謀玷汚玄化螻蟈暫成聚窟鴟梟貴¶
欲同巢誠謂天髙可欺不知日逺&KR0014;照果彰罪跡遂¶
舉刑書既絶慮於&KR0060;鈇俾成規於用銊言堪自賀事¶
<pb:KR4c0100_SBCK_009-3b>¶
必相傳豈料司空染五色毫飛一函&KR0083;徵羙詞於魯¶
史辱虚譽扵劉牋列圡除兇不&KR0018;國章在手臨風拜¶
賜其如戎律拘身未啓素誠但銘殊貺¶
　第三¶
楊示詔書仰窺聖㫖佇攀髙躅倍激壯懐司空&KR0009;綰¶
吴門敢懸魏闕况奉臣㦲之命必興王者之師但希¶
水簇舟舡幸遵舊俗山堆戈甲早振雄威副大君旰¶
食之勤慰下走朝飢之望某秖㸔風信便泛江程五¶
兩翩翻觧指朝天之路三軍踊躍待申破竹之㓛許¶
接後塵逺示行日儻可從心所欲必希擕手同行王¶
<pb:KR4c0100_SBCK_009-4a>¶
導有言無作椘囚相對劉琨養勇以誅逆虜爲期事¶
可榮今㓛何譲古既銜帝語勿老師徒願因江漢之¶
征得遂潇湘之遇云云¶
　　第四¶
伏以山岳降靈尹吉甫之全徳風雷&KR0108;氣竇世寕之¶
異祥况乃景值新秋時當聖代間生英傑髙建勲庸¶
伏惟相公名可掩瑜志堪奪璧魏公子春霆振響有¶
物皆驚𣈆大夫冬日流輝無人不愛深藴安劉之業¶
終成佐漢之謀今則又慶生辰永資景福出握元戎¶
之柄既播嘉聲入持宰相之權則迎𢚩詔禱祝攀戀¶
<pb:KR4c0100_SBCK_009-4b>¶
不任下情有少續壽之儀謹具别狀&KR0009;獻云云¶
　　第五¶
專使押衙傅遜至啓閱華緘奉承珎貺光輝奪目荷¶
戴銘心况承已奉尭言永除囬恐&KR0071;好息民之義逺¶
耀麟經輸忠報主之誠頻𫝊鴈訊喜氣連鋪於兩岸¶
嘉聲遍振於四鄰敬仰成規深敦曩契唯願内防蝎¶
譛外息狐疑必期勠力於公家不敢欺心於闇室伏¶
惟深賜云云¶
　　宣歙裴䖍餘尚書¶
今月十六日裴校書至伏蒙深追曩顧逈黜違言損¶
<pb:KR4c0100_SBCK_009-5a>¶
之以榮牋辱之以好幣情敦刻盡無非譽過之詞事¶
繋&KR0355;磨宛是愛忘之眷既多受賜永切銜知不審自¶
&KR0130;閠秋尊體何似伏想蟬噪暮景鶴呌晴空樓下長¶
溪閱政聲而不息窓中逺岫引詩思以無窮伏惟侍¶
膳之餘公退之暇精加保愛佇俟&KR0194;徴某早願攀嵇¶
近蒙善鄭深祝瞻望豈任下情云云¶
　苐二¶
去年因景氏子有小人言䜛誣之事多興噂&KR0689;之詞¶
不少動成忌器乆阻親仁昨以戎首既摧禍胎自剖¶
遂脩舊好聊逹微誠伏蒙尚書特請嘉賔遠賫厚幣¶
<pb:KR4c0100_SBCK_009-5b>¶
俾息四方之笑永通兩地之歡捧嘉貺而増榮窺雅¶
言而竊抃况對蓮池之客實逢桂𫟍之仙自此句渚¶
清波已&KR0014;流𢙣隋河遠𣲖亦得洗瑕錬多而既識金¶
精燒罷而共知玉冷伏惟仁鍳俯察愚𠂻云云¶
　苐三¶
當司宣歙院被浙西越局侵權差官奪務以強自恃¶
謂暴無傷仰計通仁偹詳深弊今者鹺務却仍舊貫¶
已有詔書浙西踓近宋聾固殊魯瘠只觧租庸副職¶
尚提招討兵符冝慙已徃之非用結将来之好&KR0060;知¶
猶尋亂轍愈弄雄權再署周正罔思唐令宣歙院上¶
<pb:KR4c0100_SBCK_009-6a>¶
違聖㫖下阻群情實&KR0603;臣子之誠豈逭&KR0017;神之怒既¶
失用和爲貴唯知長𢙣不悛伏望尚書洞察事情俾¶
全理體雖知秦鏡固無遺鍳之虞或恐齊竽猶有濫¶
吹之者&KR0014;摧狡妄遠托威嚴亦慮官吏驚疑必望深¶
加撫恤幸甚¶
　　壁州鄭凝績尚書二首¶
賢尊相公不聞庸虗早垂眷顧毎念攀鴻之懇頻𫝊¶
繋鴈之書動皆陶&KR0754;之手蹤曾非陳遵之口占寳玩¶
而字終不滅何翅三年輝榮而恩有𫠦從倍賢十部¶
况與尚書頃依鳯里巳覯龍章清談深仰於阿戎異¶
<pb:KR4c0100_SBCK_009-6b>¶
禮得攀於侯昱髙山仰止何日忘之今者遠辱榮緘¶
過垂虗譽永言抃荷但務鐫銘云云¶
　　苐二¶
某素無材術&KR0861;荷&KR0194;章頃握兵權方舉上將軍之令¶
爰沾睿渥叨承大司馬之榮仰覩鳯書深慙豹略此¶
時未審尚書躡八花㙛之影綴五色筆之詞刻𦘕恩¶
深㳺&KR0045;意重不𫉬早申感激遠謝褒稱又奉華緘方¶
知麗藻雖早榮&KR0083;貴固無愧於士安而毎想茟乾實¶
有慙於玄照既多闕禮何贖深&KR0499;伏惟眷私終賜恕¶
察云云¶
<pb:KR4c0100_SBCK_009-7a>¶
　　太保相公鄭畋¶
自承相公大&KR0048;再持廟𥮅大庇藩條况蒙特假陶鈞¶
正歸榷筦雖則魯爲長府仍舊貫之言行其如𣈆閱¶
被廬作新軍之意切未&KR0014;措手㝷見移權凡𫠦阻囏¶
自&KR0014;審度遠垂批示倍荷恩私如愚者焉𫠦𫉬多矣¶
敢速官謗有&KR0018;親知伏惟鍳察謹狀¶
　　護軍郄公甫将軍¶
某用舎行蔵唯遵帝命始終去就兾洽群情仰酬萬¶
乗之知豈計一朝之忿昨者&KR0071;窺天㫖更勵氷心遂¶
令専介𫝊書願得近鄰釋憾周相公似&KR0014;遵禀免𦤺¶
<pb:KR4c0100_SBCK_009-7b>¶
悔&KR0057;既知&KR1355;瑗之非必息廉頗之怒一帶水永除多¶
梗九重天實鍳忠誠自此日聆鷄犬之音風識馬牛¶
之性徃来無壅彼此相成斯皆将軍遠賛睿慈旁垍¶
和氣共成羙事但荷深仁特辱芳緘過垂虗譽銘戴¶
慙惕豈任下情¶
　苐二¶
特垂&KR0194;示過辱奨詞&KR0060;知將校官寮三軍百姓共陳¶
衆狀請𤼵奏章以爲煙塵自起於四郊塗炭遍加於¶
九野唯有斗牛之境稍無戎馬之灾此實地分所招¶
天心見庇盖烝&KR0058;之福也何㓛力之有焉豈料将軍¶
<pb:KR4c0100_SBCK_009-8a>¶
過聴衆詞助成羙事欲煩録奏特賜傳言然以拙政¶
而誘群情以虗言而干聖鍳固爲不可實𫠦難當伏¶
惟終&KR0230;奏論俾速官謗便同受賜非敢矯言伏惟允¶
察云云¶
　第三¶
特辱華緘猥傳吉語初驚善謔終荷深仁某毎省庸¶
虗過沽&KR0194;&KR0009;未&KR0014;報主豈至封王雖漢代諸侯亦流¶
恩於異姓而周書列爵湏示賞於殊勲曽無剖竹之¶
聲詎有分茅之望既非實譽必恐虗𫝊但慙眷&KR0059;未¶
敢陳謝云云¶
<pb:KR4c0100_SBCK_009-8b>¶
　　前左省衛増常侍¶
怱奉榮緘特垂善謔宣父則欽遵三益老君則唯贈¶
一言仰銜成我之恩但抱起予之歎自常侍遠勞仙¶
&KR0016;俯顧弊藩&KR0060;承乆陟道途倦垂軒盖戀徳而披雲¶
尚阻懐誠而啓露未期毎憶笑談莫勝飢渇某也早¶
以勤行至道唯希翊賛聖朝張良正遇於漢恩敢言¶
絶跡范蠡未除其越耻詎欲逃名非求八百&KR0010;以成¶
春但讀五千言而勵節幸無大故且恕小瑕方願惠¶
然肯来豈将率𠇍而對云云¶
　　泗州于濤尚書¶
<pb:KR4c0100_SBCK_009-9a>¶
蠢彼徐戎聚兹餘燼敢侵貴境再逞姦謀只應夾就¶
誅夷固可立期擈滅况尚書徳超㝎國威跨栗磾妙¶
略防危實知孺子可教強隣結憾是表忠臣不和去¶
年既振雄威今日更資茂績此已微&KR2399;衆旅救援仁¶
封永言牙𤓰之勤湏託指蹤之妙願諧群望暫屈長¶
才輙敢請充都指揮使仰俟一呼之命同成九拒之¶
㓛兾耀兵權早&KR1106;冦黨得脫齊桓之耻唯慿郤糓之¶
賢伏惟眷私深賜照察¶
　　苐二¶
昨者&KR0060;聆有㧞城之議遂申忠告兾保遠圖伏奉廽¶
<pb:KR4c0100_SBCK_009-9b>¶
緘得窺深㫖且徐戎肆虐固非椘子之能泗俗懐忠¶
不比蕭人之怯欲謀自潰何謂克終雖云有慮於防¶
川豈可潜思於坐井某近奉詔㫖頗促軍期即得經¶
過貴州便可剗除冦壘未見殷輪之苦且更勉旃其¶
於沷釡之言已承命也他具前狀此不䌓陳云云¶
桂𫟍茟耕集卷之九¶
